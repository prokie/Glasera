# Viktig information till föreningens medlemmar

Bostadsrättsföreningens fastighetsförsäkring kommer från och med den 2024-03-01
inte längre omfatta kollektivt bostadsrättstillägg.

Det innebär att boende i föreningen måste kontakta sitt försäkringsbolag och
lägga till ett eget bostadsrättstillägg till sin hemförsäkring senast per den
2024-03-01.

## Hur lägger man till ett eget (privat) bostadsrättstillägg?

Detta gör den boende enkelt genom att ringa sitt hemförsäkringsbolag som då
omgående kompletterar hemförsäkringen. Mer om kollektivt bostadsrättstillägg
Tanken med det kollektiva bostadsrättstillägget var ursprungligen god och
syftade till att ge samtliga medlemmar ett prisvärt försäkringsskydd - varpå
flertalet bostadsrättsföreningar kompletterade föreningens försäkring med det
kollektiva bostadsrättstillägget. Helt i linje med försäkringsbranschens
dåvarande rekommendationer.

På senare tid har det dock framkommit att medlemmen kan få ett väsentligt sämre
skydd jämfört med det skydd medlemmen får genom ett privat bostadsrättstillägg
(tecknat till medlemmens hemförsäkring). I värsta fall kan försäkringsskyddet
helt komma att falla bort då försäkringsbolagen kan ställa högre krav på en
försäkringstagare som är juridisk person (föreningen) jämfört med en fysisk
person (privatperson). Så var det inte tänkt att fungera men har under senare
tid bekräftats i praktiken.

Därtill har det kollektiva bostadsrättstillägget lett till att allt fler
vattenskador belastar bostadsrättsföreningens försäkring varpå flera
försäkringsbolag helt slutat erbjuda kollektivt bostadsrättstillägg till
bostadsrättsföreningar pga. bristande lönsamhet.

## Vad är ett bostadsrättstillägg?

En **vanlig** hemförsäkring gäller all lös egendom och eventuella merkostnader.
Exempel på̊ merkostnad är tillfälligt boende om medlemmen inte kan bo kvar
under reparationstiden. Den gäller däremot inte ”byggnaden”, d.v.s. golv och
väggar. Bostadsrättstillägget försäkrar den del av byggnaden som
bostadsrättshavaren är underhållsansvarig för.

## Vad är medlemmen underhållsansvarig för i en bostadsrätt?

Gränsen mellan medlemmens och föreningens underhållsansvar kan se olika ut.
Bostadsrättslagen lägger grunden men föreningens stadgar påverkar också
ansvarsfördelningen. Det normala är att medlemmen ansvarar för alla ytskikt som
golv, väggar, kakel i badrum etc. Föreningen är sedan ansvarig för materialet
innanför ytskiktet. Man kan säga att föreningen ansvarar för husets stomme
(bjälklag, reglar), ytterväggar, tak och grund.

## Exempel på gränsdragningar

Här är några exempel på hur det kan se ut. Observera att det kan se olika ut
från fall till fall och att det här bara ska ses som exempel. Vattenskada i kök

- Köksbordet – medlemmens ansvar, hemförsäkringen täcker.
- Golvet – medlemmens ansvar, bostadsrättstillägg krävs.
- Bjälklaget ner mot grannen, bostadsrättsföreningens ansvar. Går på
  föreningens försäkring.
